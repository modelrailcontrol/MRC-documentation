---
title: Version 1.0.0
author: Peter Kindström
author_url: https://modelrailcontrol.org/
author_title: Maintainer of MRC
author_image_url: https://avatars2.githubusercontent.com/u/1175680?s=460&v=4
---

Så är det äntligen dags för version 1.0.0 av Model Rail Control. 
Lagom innan året är slut känner jag att MRC är tillräckligt moget för att släppas i sin första skarpa version. MRC är nu så pass utvecklat att det går att använda för växelstyrning.

Det finns dessutom en hel del dokumentation framtagen, så den som vill börja använda MRC ska kunna hitta den information som behövs. Det finns allt från grundläggande principer till beskrivning av programkod.

Vad jag vet hittills, så är jag nog ensam om att använda MRC. Jag vet att det redan inspirerat andra och jag hoppas det kommer börja användas av fler när det väl blivit mer utbyggt och därmed mer användbart. Det finns en del saker jag själv gärna skulle vilja se utvecklas:

- Styrning av signaler
- Bättre möjlighet att trimma in växelservots lägen
- Möjlighet att ansluta bildskärm istället för knappar/lysdioder
- Separat styrbox till växlar & signaler
- Belysnings-enhet för t.ex. hus och gatlyktor, men även för svetsljus, tv-flimmer, lysrörständning och liknande

Om och i så fall när dessa saker blir verklighet, återstår att se. Det är ju snart ett nytt år och när Corona-restriktionerna väl släpper, kan mycket hända...
