---
title: Styrpanel-hållare
---

För den som inte vill borra hål i sina modul- eller layoutsidor, finns det även en liten hållare till den. Även för moduler med fast monterad styrpanel kan det vara bra med en extra styrpanel och hållare, både som reserv och om modulens placering gör den fasta styrpanelen svåråtkomlig.

![Hållare i tre delar](../../img/clients/trn-ctrlpanelbox-01.png)

Hållaren består av tre delar; en front med plats för styrpanelen och två likadana sidor. Sidorna är kanske inte alltid nödvändiga, men de ger lite mer stadga åt hållaren. För att fästa hållaren krävs även en liten tving eller liknande.

Hållaren finns framtagen för utskrift på 3D-skrivare.
Underlagen för all hårdvara finns i ett [Github repository](https://github.com/modelrailcontrol/MRC-3dprint).


## Tillverka & montera
Skriv ut fronten och två sidor i lämplig färg på en 3D-skrivare. Sidorna limmas sedan mot fronten med exempelvis CA-lim, men eventuellt behöver de filas till lite för bästa passform.

![](../../img/clients/trn-ctrlpanelbox-02.png)

När limmet torkat kan hållaren fästas i exempelvis en modulsida med en liten tving. Därefter kan styrpanelen sättas på plats i hålet och kopplas in.

:::note Observera
Hållaren är konstruerad för att ta liten plats och den kan därför inte ställas för sig själv på exempelvis en bordsyta.
:::
