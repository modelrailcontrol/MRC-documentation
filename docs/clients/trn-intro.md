---
title: Introduktion
---

På dessa sidor beskrivs hur du gör en MRC-enhet som kan hantera två växlar var för sig. Varje växel styrs av en egen knapp och har två lysdioder som lägesindikering. De kan dessutom styras från avstånd via trådlös anslutning (wifi).
Det finns även möjlighet att styra två servon till samma växel, så att enheten även kan hantera motstående växlar eller skyddsväxlar.

![](../../img/clients/mrc-2turnout-examples.svg)

## Materiel
För att bygga ihop en komplett växelstyrning, behöver du minst följande materiel:

 - Wemos-mini kretskortsdator (eller klon)
 - Mönsterkort, special (*ett per växel*)
 - Stiftlist, 9 pinnar
 - Hylslist, 4 pinnar
 - Resistorer, en stycken 10 kOhm och två stycken 330 Ohm
 - Lysdioder, två stycken
 - En tryckknapp
 - Ett eller två servon
 - Kopplingstråd, ett par decimeter
 - 5V strömförsörjning, t.ex. USB-laddare

Vill man dessutom bygga in styrningen i en låda, kan man även behöva följande:
 - 3D-utskriven multibox med lock
 - 3D-utskriven hållare till mulitboxen
 - 3D-utskriven sladdhållare

Observera att det här är mer ett exempel på material som kan användas. Det går exempelvis att använda helt andra kretskortsdatorer, men då måste man själv anpassa både mjukvara och programvara efter de nya förutsättningarna.


## Referenser

 - [Kretskortsdator Wemos](https://www.lawicel-shop.se/microkontroller/esp8266-esp32) finns att få tag på hos exempelvis Lawicel.
 - Färdiga [mönsterkort för växelstyrning](https://aisler.net/p/XVYMUWEX) kan du beställa hos Aisler.

